---
title: "Vegan perustiedot ja historiaa"
header_type: hero
header_img: /assets/img/Photo_21-5-2016_17-27-52.jpg
---

## Vegan perustiedot ja historiaa

Vega on Borgå Mekaniska Verkstadin vuonna 1912 rakentama teräsrunkoinen hinaaja. Alus on 16,15 metriä pitkä, 4,16 metriä leveä ja syväys on 1,97 metriä. Alun perin aluksessa on ollut aikansa mukaisesti höyrykone, joka on sittemmin vaihdettu dieselmoottoriin. Aivan tarkkaa tietoa muutosajankohdasta ei ole, mutta höyrystä on luovuttu ilmeisesti jo 1930-luvun lopulla. Ensimmäinen dieselmoottori on ollut 2-sylinterinen Skandia typ 282 vuosimallia 1937, tämän 2-tahtisen dieselmoottorin käyntinopeus veto päällä on ollut 300 rpm ja suurimmillaan 345 rpm, suurimman tehon ollessa 105 Hv. Sittemmin 1980-90 tienoilla alukseen on vaihdettu täysin kunnostettu Detroit Dieselin moottori mallia 6/71. Vuonna 2012 alus on saanut taas uuden moottorin, Caterpillar 3126B (420Hv). Nykyinen moottori on siis aluksen kolmas dieselkäyttöinen moottori. Merivaihde on ranskalainen Masson RSD200.

Alus on siis tullut tähän Helsingin Laivalahden sataman “pilttuuseen” alkukesästä 2016, jolloin laite ei ollut merikelpoinen. Tätä tekstiä kirjoittaessa tosin merille ei ole toistaiseksi vieläkään päästy. Tullessaan Vegaan oli juuri asennettu vastikään täysin kunnostettu Caterpillar, joka oli vasta koekäytetty ilman voimansiirron kytkemistä. Kyseessä on siis ollut jo edellisen omistajan käynnistämä suurempi kunnostusurakka. Mm. ohjaushydrauliikka, sähköt, sisätilat jne. rakennetaan uusiksi. Kannen päälliset rakenteet oli ehditty rakentaa muutoksineen uusiksi ilmeisesti vuonna 2011.

Alla muutama kuva ostopäätöstä edeltävältä hetkeltä.

![Photo_21-5-2016_17-14-46.jpg](/assets/img/Photo_21-5-2016_17-14-46.jpg)

![Photo_21-5-2016_17-16-14.jpg](/assets/img/Photo_21-5-2016_17-16-14.jpg)

![Photo_21-5-2016_17-27-52.jpg](/assets/img/Photo_21-5-2016_17-27-52.jpg)
